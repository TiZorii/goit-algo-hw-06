# Завдання: Робота з графами

Графи є потужним інструментом для моделювання та аналізу різноманітних систем і мереж в інформатиці. У цьому домашньому завданні ви зможете зрозуміти основні концепції графів, використовуючи бібліотеку networkX у Python, та реалізувати ключові алгоритми для роботи з графами. Згодом ви зможете використовувати ці навички для розв’язання завдань у реальних системах, де взаємодія та зв'язок є ключовими аспектами.

## Що саме будете робити?

- Потренуєтесь працювати з бібліотекою networkX — виконаєте побудову та аналіз графа.
- Освоїте пошук у глибину (DFS) і пошук у ширину (BFS) та виконаєте програмну реалізацію цих методів.
- Реалізуєте алгоритм Дейкстри для пошуку найкоротшого шляху у графі.

Домашнє завдання буде складатися з трьох залежних завдань.

## Опис домашнього завдання

### Завдання 1

Створіть граф за допомогою бібліотеки networkX для моделювання певної реальної мережі (наприклад, транспортної мережі міста, соціальної мережі, інтернет-топології).

**INFO:** Реальну мережу можна вибрати на свій розсуд, якщо немає можливості придумати свою мережу, наближену до реальності.

- Візуалізуйте створений граф, проведіть аналіз основних характеристик (наприклад, кількість вершин та ребер, ступінь вершин).

### Завдання 2

- Напишіть програму, яка використовує алгоритми DFS і BFS для знаходження шляхів у графі, який було розроблено у першому завданні.
- Далі порівняйте результати виконання обох алгоритмів для цього графа, висвітліть різницю в отриманих шляхах. Поясніть, чому шляхи для алгоритмів саме такі.

### Завдання 3

- Реалізуйте алгоритм Дейкстри для знаходження найкоротшого шляху в розробленому графі: додайте у граф ваги до ребер та знайдіть найкоротший шлях між всіма вершинами графа.

## Підготовка та завантаження домашнього завдання

1. Створіть публічний репозиторій `goit-algo-hw-06`.
2. Виконайте завдання та відправте його у свій репозиторій.
3. Завантажте робочі файли на свій комп’ютер та прикріпіть їх у LMS у форматі zip. Назва архіву повинна бути у форматі `ДЗ6_ПІБ`.
4. Прикріпіть посилання на репозиторій `goit-algo-hw-06` та відправте на перевірку.

## Формат здачі

- Прикріплені файли репозиторію у форматі zip з назвою `ДЗ6_ПІБ`.
- Посилання на репозиторій.

## Критерії прийняття ДЗ

- Прикріплені посилання на репозиторій `goit-algo-hw-06` та безпосередньо самі файли репозиторію у форматі zip.

### Завдання 1:

- Створено та візуалізовано граф — модель певної реальної мережі.
- Проведено аналіз основних характеристик.

### Завдання 2:

- Програмно реалізовано алгоритми DFS і BFS для знаходження шляхів у графі, який було розроблено у першому завданні.
- Здійснено порівняння результатів алгоритмів для цього графа, пояснено різницю в отриманих шляхах. Обґрунтовано, чому шляхи для алгоритмів саме такі.
- Висновки оформлено у вигляді файлу `readme.md` домашнього завдання.

### Завдання 3:

- У граф додано ваги ребер, програмно реалізовано алгоритм Дейкстри для знаходження найкоротшого шляху в розробленому графі.
